[
  {
    "za": "Doenghbaez, duzcwz caeuq duzvaiz dwg doiq baengzyoux ndeindei ndeu, bae gizlawz cungj doxbuenx guhdoih bae.",
    "zh": "",
    "id": "p1-za-1"
  },
  {
    "za": "Miz ngoenz ndeu, gyoengqde bae youzraemx.",
    "zh": "",
    "id": "p1-za-2"
  },
  {
    "za": "Caezgya byaij daengz henz dah le, couh caez duet buh roengz raemx lo.",
    "zh": "",
    "id": "p1-za-3"
  },
  {
    "za": "Duzcwz yawjraen geu buh duzvaiz beij geu bonjfaenh ndeiyawj, de couh doq youzraemx doq siengj yaek baenzlawz dawz geu buh duzvaiz daeuj daenj.",
    "zh": "",
    "id": "p1-za-4"
  },
  {
    "za": "Cingq youq duzvaiz youzraemx ndaej ceiq yinxdaeuz seiz, duzcwz couh caegcaeg benz hwnj gwnz hamq, gipgip muengzmuengz dwk daenj geu huh duzvaiz couh byaij deuz lo.",
    "zh": "",
    "id": "p1-za-5"
  },
  {
    "za": "Aen ndang duzvaiz hung,daenj gij buh haenx couh hung,duzcwz ndang iq, daenj gij buh duzvaiz le,· daengx ndang cungj loengzyaya, miz duenh baengz he couh diuq youq lajhoz duzcwz.",
    "zh": "",
    "id": "p1-za-6"
  },
  {
    "za": "Mwngz yawj, seizneix lajhoz duzcwz diuq roengz gaiq naeng haenx, couhdwg geu buh duzvaiz daiq loengz le lw roengz daeuj gij baengz haenx lo.",
    "zh": "",
    "id": "p1-za-7"
  },
  {
    "za": "Duzvaiz youq ndaw dah guhcaemz dwk angqyangz dangqmaz, sawqmwh yawj mbouj raen duzcwz lo.",
    "zh": "",
    "id": "p1-za-8"
  },
  {
    "za": "Duzvaiz benz hwnj gwnzhamq baez yawj, geu buh bonjfaenh mbouj raen lo, gwnznainhcij lw roengzdaeuj geu buh duzcwz gaxgonq daenj haenx, geu buh duzcwz iq daiq lai lo, duzvaiz daenj youq gwnz ndang, daengx ndang cungj cug dwk gaenjndwtndwt, gigmbouj cwzcaih, byaijdoengh geij baez, daengxndang cungj fatndat.",
    "zh": "",
    "id": "p1-za-9"
  },
  {
    "za": "Daengz seiz mbwn hwngq,engqgya hwngqdwk yaek dai.",
    "zh": "",
    "id": "p1-za-10"
  },
  {
    "za": "Ndigah, moix daengz seiz mbwn hwngq,duzvaiz ceiq haengj roengz ndaw raemx bae cimq lo.",
    "zh": "",
    "id": "p1-za-11"
  },
  {
    "za": "Duzcwz caeg daenj geu buh duzvaiz deuz le, duzvaiz caen siengj bae gyaep aeu geu buh bonjfaenh dauqma, hoeng duzcwz senq couh buet daengz gizdieg gyaegyae haenx bae lo.",
    "zh": "",
    "id": "p1-za-12"
  },
  {
    "za": "Duzvaiz hujheiq dwk itcig daemh din degdeg, lij hemq naeuz: \"Duzcwz, mwngz caeg daenj geu buh gou lo, gou aeu gauq daengz Haijlungzvuengz gizhaenx bae!",
    "zh": "",
    "id": "p1-za-13"
  },
  {
    "za": "\" Duzvaiz caen dawz duzcwz gauq gaengz Haijlungzvuengz gizhaenx bae, Haijlungzvuengz naeuz lo: \"Aens im ndaek duzcwz neix caen vaih, caj de daeuj youzraemx gou aeu gyaeng de hwnjdaeuj, heuh de caencingqnyinhloek le, caiq cuengqde baema.",
    "zh": "",
    "id": "p1-za-14"
  },
  {
    "za": "Doeklaeng, duzcwz rox gij siusik neix le, couh mbouj gamj caiq bae youzraemx dem lo, dienheiq caiq oem caiq hwngq,duzcwz couh bae lajfaex raemh yietliengz.",
    "zh": "",
    "id": "p1-za-16"
  },
  {
    "za": "Itcig daengz seizneix, duzcwz lij lau roengz raemx ne.",
    "zh": "",
    "id": "p1-za-17"
  },
  {
    "za": "Cienznaeuz youq ciuhgonq, gwnzdieg cijmiz ranz vunz ndeu, ranz vunz neix miz cib boux vunz, daxboh caeuq gouj daeglwg, gyoengqde gwndaenj youq ndaw lueg.",
    "zh": "",
    "id": "p2-za-1"
  },
  {
    "za": "Seizhaenx, gyoengqde mbouj rox cae reih rauq naz caeuq ndaem doen ghgo haeux gok haeux yangz haenx, cij baengh dwknyaen caeuq mbaet makcwz daeuj gvaq ndwenngoenz.",
    "zh": "",
    "id": "p2-za-2"
  },
  {
    "za": "Doeklaeng, gij roeg mbin caeuq gyoengq nyaen gwnzb ya deng dwk liux, makcwz gwnz faex ndaw lueg hix deng mbaet liux, gij ndwenngoenz ranz vunz neix gvaq ngoenz beij ngoenz hoj lo.",
    "zh": "",
    "id": "p2-za-3"
  },
  {
    "za": "Miz ngoenz ndeu, daxboh dwknyaen daj gwnzbya dauqma, yawj raen henz roen geij go faexiq did miz faek dem faek henj cwkcwk gig ndeiyawj haenx, couh geizheih dwk mbaet doengh faek haenx ma ranz, cuengq youq ndaw feiz bing gwn, siengj mbouj daengz,feihdauh youh horn youh van.",
    "zh": "",
    "id": "p2-za-4"
  },
  {
    "za": "Bohlwg cib boux vunz yaep ndeu couh gwn geij faek haenx liux lo.",
    "zh": "",
    "id": "p2-za-5"
  },
  {
    "za": "Gwn liux le, daxboh doiq gouj daeg lwg naeuz: \"Gyoengqlwg ha, gij nyaen gwnzbya cungj deng gou bouxdog dwk liux, gij makcwz gwnz faex cungj deng ranz raeuz mbaet cengh lo, ngoenzlaen g raeuz yaek baenzlawz gvaq ndwenn goenz ha, gou roxnyinh gij feihdauh doengh faek youq gwnz go faexiq did haenx mbouj loek, hix ndaej dingj iek, mboujne raeuz couh vat namh ndaem doengh go faexiq haenx ba.",
    "zh": "",
    "id": "p2-za-6"
  },
  {
    "za": "\" Gouj daeg lwg dingq gij vah daxboh le, mwngz yawjyawj gou, gou muenghmuenghmwngz, daihgya cungj mbouj ok sing.",
    "zh": "",
    "id": "p2-za-7"
  },
  {
    "za": "Gouj daeg lwg neix daj seiz iq couh gik gvenq lo, cungj baengh daxboh dwknyaen mbaet makcwz ma ciengx hung gyoengqde.",
    "zh": "",
    "id": "p2-za-8"
  },
  {
    "za": "Daxboh raen gouj daeg lwg youh sang youh hung neix cungj mbouj ok sing, ndaw sim sili engz dangqmaz, youh mbouj ndei ndaq daeglwg bonjfaenh.",
    "zh": "",
    "id": "p2-za-9"
  },
  {
    "za": "Gienh saeh neix couh yienghneix gvaqbae lo.",
    "zh": "",
    "id": "p2-za-10"
  },
  {
    "za": "Gvaq mbouj ndaej geijlai nanz, daxboh vunz laux le sawqmwh baenzbingh lo, lienz hwnq congz cungj mbouj ndaej.",
    "zh": "",
    "id": "p2-za-11"
  },
  {
    "za": "Daxboh roxyiuj bonjfaenh mbouj ndaej lo, couh heuh gouj daeg lwg veiz gvaq henz congz daeuj, saenzdedded dwk doiq gyoengqde naeuz: \"Gou yaek dai lo, gou mbouj rniz gijmaz ngaenzcienz louz hawj gyoengqsou, cijdwg youq gaiq diegnamh baihnaj ranz haem le hauj lai gijgwn, gou dai le, sou couh bae vat ma gwnha.",
    "zh": "",
    "id": "p2-za-12"
  },
  {
    "za": "\" Daxboh ngamq gangj sat couh gatcaw lo.",
    "zh": "",
    "id": "p2-za-13"
  },
  {
    "za": "Gouj daeg lwg neix daejnga'n ga raq ndeu le, couh dawz daxboh haem roengz lajnamh.",
    "zh": "",
    "id": "p2-za-14"
  },
  {
    "za": "Guh gij saehlaeng daxboh neix le, gouj beixnuengx couh bae gaiq diegnamh baihnaj ranz haenx vat bae vat dauq, hoeng gaenq vat ndaej baenz benq namh lo, lij mbouj raen gijgwn daxboh haem haenx.",
    "zh": "",
    "id": "p2-za-15"
  },
  {
    "za": "Gouj beixnuengx youh youq seiqhenz gaiq diegnamh haenx vat bae vat dauq, lij dawz seiqhenz sojmiz faex nywj caeuq oen cungj raemj caez coemh caez, hoeng cungj lij ra mbouj raen gijgwn.",
    "zh": "",
    "id": "p2-za-16"
  },
  {
    "za": "Gyoengde naiqnueknuek dwk ma daengz ndaw ranz, naengh youq bakdou ienq daxboh.",
    "zh": "",
    "id": "p2-za-17"
  },
  {
    "za": "Ienq yaep ndeu le, lij dwg daegsam uk:loq lingz, de dauqngeix gij vah daxboh le, sawqmwh bek ga ndwn hwnj daeuj, doiq gyoengqbeixnuengx naeuz: \"Godaih, gyoengqbeixnuengx!",
    "zh": "",
    "id": "p2-za-18"
  },
  {
    "za": "Gou roxyiuj lo, gijgwn daxboh naeuz gaenq ra ndaej dingz ndeu lo, raeuz youq gij diegnamh daxbaenh vat gvaq haenx ndaem doenghgo faexiq ndaej did faek neix, gijneix couhdwg gijgwn ha?",
    "zh": "",
    "id": "p2-za-19"
  },
  {
    "za": "\" Gyoengq beixnuengx baez dingq gij vah daegsam le, bouxboux cungj fwt dwk roxji uj lo.",
    "zh": "",
    "id": "p2-za-20"
  },
  {
    "za": "Gouj beixnuengx daj baezneix hwnj, couh youq gwnz diegnamh ndaem doenghgo, lij ciengzseiz bae guenj leix doenghgo ndaej souhaeuj le, gyoengqde couh miz doxgaiq gwn lo.",
    "zh": "",
    "id": "p2-za-21"
  },
  {
    "za": "Daj bihaenx hwnj, gouj beixnuengx bibi cungj daj ndaem.",
    "zh": "",
    "id": "p2-za-22"
  },
  {
    "za": "Couh yienghneix, diegnamh bienqbaenz gij dijbauj gyoengqvunz, gyoengqvunz haigeng caeuq yungh daeuj dajndaem.",
    "zh": "",
    "id": "p2-za-23"
  },
  {
    "za": "Doenghbaez, mbanj lueg miz doiq hauxseng gvanbaz ndeu, bouxsa i coh heuhguh Daegswngh, mehmbwk cob heuhguh Dahyanq.",
    "zh": "",
    "id": "p3-za-1"
  },
  {
    "za": "Song boux de daj iq couh mbouj miz bohmeh lo, baengh co ndaem gij reihnaz caizcawj daeuj cengqgengz gvaq ndwenngoenz, ndwenngoenz hix suenq gvaq ndaej bae.",
    "zh": "",
    "id": "p3-za-2"
  },
  {
    "za": "Miz bi ndeu, mbwn rengx dangqmaz, gohaeux cungj deng rengx dai lo, sou mbouj ndaej saek naed haeux.",
    "zh": "",
    "id": "p3-za-3"
  },
  {
    "za": "Caizcawj lingx gij mageq de daeuj sou co, gyoengqvunz gyau mbouj ndaej haeuxco haenx couh deng gaemh hwnj daeuj le diuq dwk fad.",
    "zh": "",
    "id": "p3-za-4"
  },
  {
    "za": "Ranz Daegswngh hix gyau mbouj hwnj haeuxco, goeng caizcawj doiq Daegswngh naeuz: \"Mwngz caiq mbouj gyau haeuxco daeuj, couh ciengj mehyah mwngz daeuj dingj haeuxco.",
    "zh": "",
    "id": "p3-za-5"
  },
  {
    "za": "\" Daegswngh huj heiq dangqmaz, couh daiqlingx gyoengq vunzguhnaz hwnj daeuj dingj co.",
    "zh": "",
    "id": "p3-za-6"
  },
  {
    "za": "Miz ngoenz ndeu, Daegswngh daiqlingx song bak lai boux vunzguhnaz bae ranz goeng caizcawj.",
    "zh": "",
    "id": "p3-za-7"
  },
  {
    "za": "Caizcawj baez raen couh hwk dwk naj heu liux, gyoengq vunzguhnaz bouxboux fwngz gaem caxfwnz roxnaeuz faexmbaenq huj dengdeng ndwn youq bakdou, caizcawj roxnyinh saeh mbouj ndei lo, couh vaiq baij mageq buet bae yiengq yaxmonz gouz gouq.",
    "zh": "",
    "id": "p3-za-8"
  },
  {
    "za": "Yaxmonz sikhaek baij bing daeuj humxhoenx gyoengq vunzguhnaz, song mbiengj couh doxhoenx doxbuek hwnj daeuj.",
    "zh": "",
    "id": "p3-za-9"
  },
  {
    "za": "Aenvih vunz noix hoenx mbouj gvaq vunz lai, gyoengq vunzguhnaz miz sieng miz dai, Daegswngh hix deng caizcawj gaemh bae, gven youq ndaw ranzlauz.",
    "zh": "",
    "id": "p3-za-10"
  },
  {
    "za": "Dahyanq rox Daegswngh deng caizcawj gaernh bae le, daej dwk yaek dai yaek lix.",
    "zh": "",
    "id": "p3-za-11"
  },
  {
    "za": "Dahyanq bae ndaw ranzlauz damqyawj Daegswngh geij baez, yawjraen Daegswngh iek dwk ngunh laemx gwnzdieg, ndawsim hoj souh dangqmaz.",
    "zh": "",
    "id": "p3-za-12"
  },
  {
    "za": "Dahyanq siengj: Mbouj ndaej hawj Daegswngh dai iek youq ndaw ranzlauz, aeu siengj aen banhfap ndei ndeu okdaeuj cijndaej.",
    "zh": "",
    "id": "p3-za-13"
  },
  {
    "za": "Dahyanq ma daengz ranz le, gag bae rog ndoi vat doenghgij maenz roxnaeuz byaekndoi haenx ma gwn, cix dawz gij haeuxcid ndaw ranz lw miz di haenx naengj baenz ngaiz.",
    "zh": "",
    "id": "p3-za-14"
  },
  {
    "za": "Yaek fu engz doenghboux yawj ranzlauz haenx caeg gwn haeuxnaen gj, Dahyanq youh bae gwnz ndoi yaeb mbawcaz ma cimq raemx le, aeu gij raemxcaz saekhenj haenx ma cimq haeux daeuj naengj, naengj cug le caiq naenx baenz ngauq, soengq bae ndaw ranzlauz hawj Daegswngh.",
    "zh": "",
    "id": "p3-za-15"
  },
  {
    "za": "Doenghboux yawj ranzlauz haenx yawjraen doenghgij haeu邓gauq neix henj rangrang, mbouj rox dwg gijmaz doxgaiq, hix mbouj caiq cam gijmaz.",
    "zh": "",
    "id": "p3-za-16"
  },
  {
    "za": "Yienghneix, doenghgij haeuxnaengj neix couh soengq ndaej daengz ndaw fwngz Daegswngh lo.",
    "zh": "",
    "id": "p3-za-17"
  },
  {
    "za": "Daegswngh gwn ndaej gij haeuxnaengj henj haenx le, ndangdaej hoiz ndaej gig vaiq.",
    "zh": "",
    "id": "p3-za-18"
  },
  {
    "za": "Youq haemh mbouj miz ronghndwen laepcupcup ndeu, Daegswngh daiqlingx gyoengq vunzguhnaz dub vaih aen doudiet le, cung ok ranzlauz.",
    "zh": "",
    "id": "p3-za-19"
  },
  {
    "za": "Lij youq samnyied cosam ngoenz haenx, Daegswngh youh caiq daiqlingx haj bak boux vunzguhnaz, cung haeuj ndaw ranz goeng caizcawj, dawz goeng caizcawj gaj dai.",
    "zh": "",
    "id": "p3-za-20"
  },
  {
    "za": "Daegswngh hix youq baez doxhoenx haenx deng naq luenh nyingz dai lo.",
    "zh": "",
    "id": "p3-za-21"
  },
  {
    "za": "Gyoengqvunz yaek geiqniemh Daegswngh caeuq mehyah de, moix bi daengz samnyied cosam, ranzranz hohhoh cungj guh haeuxnaengj henj gwn.",
    "zh": "",
    "id": "p3-za-22"
  },
  {
    "za": "Seizgan nanz le, samnyied cosam gwn haeuxnaengj henj couh bienqbaenz cungj fungsug ndeu lo.",
    "zh": "",
    "id": "p3-za-23"
  },
  {
    "za": "Haeuxremj giet laj dingj",
    "zh": "",
    "id": "p4-za-1"
  },
  {
    "za": "Hom lumj bingj betnyied",
    "zh": "",
    "id": "p4-za-2"
  },
  {
    "za": "Yinx gou myaizsaw daeuj",
    "zh": "",
    "id": "p4-za-3"
  },
  {
    "za": "Faeuj(caj) baksaeuq demq gwn",
    "zh": "",
    "id": "p4-za-4"
  },
  {
    "za": "Hot fwen neix dwg seiz gou doeg dayoz sij youq naj bonj gobwnj Sawcuengh.",
    "zh": "",
    "id": "p4-za-5"
  },
  {
    "za": "Mwhde boux doengzhag caeuq gou caemh naengh haenx raen le gig geizheih, hoeng de baez dingqnyi gou lwnh gij gojgaeq haeuxremj le, ngaek gyaeuj haenh naeuz hot fwen neix sij ndaej baenz.",
    "zh": "",
    "id": "p4-za-6"
  },
  {
    "za": "Gangj daengz haeuxremj, miz mbangj vunz ngauz gyaeuj naeuz: Seizneix gwndaenj mbouj you, gwn am miz am, gwn oemj(aemj) rniz oemj, byawz lij yawj haeuxremj hwnj da!",
    "zh": "",
    "id": "p4-za-7"
  },
  {
    "za": "Aeu ma dwk duzgaeq gwn lij lau coeg aigaeq ne.",
    "zh": "",
    "id": "p4-za-8"
  },
  {
    "za": "Hoeng, daj iq daengz hung, gou haengj gwn haeuxremj raixcaix, neix daj gaxgonq gangj hwnj……",
    "zh": "",
    "id": "p4-za-9"
  },
  {
    "za": "Mwh gou lij lwgnyez, reihnaz mbanj gou caengz baen roengz gag ranz, aen siuj dui dou reihnaz noix, miz mbangj hoh haeux mbouj gaeuq gwn.",
    "zh": "",
    "id": "p4-za-10"
  },
  {
    "za": "Ranz gou 7 boux vunz(daxboh daxmeh daxbuz caeuq dou seiq beixnuengx), gij gwndaenj baenz ranz vunz cungj baengh bohmeh, lumj ranz gou baenzneix vunz lai goengrengz noix, yaek hawj ngoenz sam donq miz haeux roengz rek cungj hoj, ndigah ciengzseiz aeu lwgmaenz maenzleux duhmeuz doen ghgij dox gaiq neix dang guh haeux gwn, lau ngoenzlaeng haeux mbouj gaeuq, ngoenznaengz sam donq cungjdwg cawj oemj, daengz ngoenzciet cijndaej cawj haeuxam.",
    "zh": "",
    "id": "p4-za-11"
  },
  {
    "za": "Daxbuz yienznaeuz bi'ndwen geq, dinfwngz mbouj vaiq, hoeng gij saehranz de daj leix ndaej miz gyaeuj miz rieng.",
    "zh": "",
    "id": "p4-za-12"
  },
  {
    "za": "daegbied dwg cawj haeuxam, daxbuz cawj ndaej mboengsaq ndei gwn, gij haeuxremj giet laj dingj haenx youh byot youh hom, aeu de geux youq ndaw bak, gij feihdauh hom lumj lwgraz van lmnj bingj betnyied, gwn haeuxremj dingj ndaej iek, daj mwhde hwnj gou doiq haeuxremj gig miz yinxdaeuz, mbouj lwnh bae ranzlawz gwnhaeux, gou cungj mboi laj dingj rek ra haeuxremj.",
    "zh": "",
    "id": "p4-za-13"
  },
  {
    "za": "Miz gienh saeh ndeu hawj gou geiq daengz seizneix.",
    "zh": "",
    "id": "p4-za-14"
  },
  {
    "za": "Mwhde daxboh gou dwg boux gueng mou ndaw siujdui, bungz daengz moumeh roengzlwg, duicangj couh daengq daxboh aeu haeuxhau cawj am dwk moumeh.",
    "zh": "",
    "id": "p4-za-15"
  },
  {
    "za": "Daxboh raen dou geij beixnuengx ngaiz iek, miz baez ndeu cawj haeuxmou, de laeglemx aeu mbaw gyoij suek faj haemxremj dawz dauq hawj dou gwn.",
    "zh": "",
    "id": "p4-za-16"
  },
  {
    "za": "Boux lwgnyez henz ranz raen geij beixnuengx dou miz haeuxremj gwnle, da'nding raixcaix, de dawz gienh saeh neix lwnh hawj bohmeh de nyi, bohmeh de youh bauq hawj duicangj.",
    "zh": "",
    "id": "p4-za-17"
  },
  {
    "za": "Daxboh vihneix ngaiz dawz bae bihdou, doeklaeng ngaiz vuenh bae cuengq vaiz siuj dui.",
    "zh": "",
    "id": "p4-za-18"
  },
  {
    "za": "Hai!",
    "zh": "",
    "id": "p4-za-19"
  },
  {
    "za": "Vih faj haeuxremj ngaiz bihdou, daxboh caen dwgminghhoj ha!",
    "zh": "",
    "id": "p4-za-20"
  },
  {
    "za": "Mwhde ranz gou miz aen rekhung cawj byaekmou ndeu, ndaw mbanj bungzdaengz miz vunz guhlaeuj roxnaeuz miz vunz gvaqciuh, cungj haengj daeuj ranz gou cawj haeux.",
    "zh": "",
    "id": "p4-za-21"
  },
  {
    "za": "Gyoengqde rox gou haengj gwn haeuxremj, baeznaengz doengj haeux cungj louz gij haeuxremj roengzdaeuj.",
    "zh": "",
    "id": "p4-za-22"
  },
  {
    "za": "Seizneix gou gwn haeuxremj gig ak, angqdwk muengh ndaw mbanj ngoenzngoenz miz vunz guhlaeuj roxnaeuz gvaqciuh, caen dwgriu ha!",
    "zh": "",
    "id": "p4-za-23"
  },
  {
    "za": "Bi gou hwnj cuhcungh doegsaw, siujdui baen reihnaz roengzranz lo.",
    "zh": "",
    "id": "p4-za-24"
  },
  {
    "za": "Bihaenx haeuxgok ranz gou lai dwk mbouj miz dieg baij, haeuxcaeuz caiq mbouj yungh cawj oemj.",
    "zh": "",
    "id": "p4-za-25"
  },
  {
    "za": "Daj mwhde hwnj, gou haemhhaemh miz haeuxremj geux.",
    "zh": "",
    "id": "p4-za-26"
  },
  {
    "za": "Gyanghaet swiq naj cat heuj sat le, fwngz vax faj haeuxremj ndeu doqbyaij bae hagdangz doq geux gwn, gij haeuxngaiz sam bi cuhcungh couhdwg baenzneix gwn gvaqdaeuj.",
    "zh": "",
    "id": "p4-za-27"
  },
  {
    "za": "Dayoz bizyez le, youq ndaw singz gunghcoz, seizneix song gvanbaz gou miz gunghswh lingx,gwndaenj mbouj you, hoeng gou ciengzseiz siengj daengz gij saedceij mwhgonq.",
    "zh": "",
    "id": "p4-za-28"
  },
  {
    "za": "Baez ngeix daengz gij haeuxremj homrang haenx, gou myaizsaw gag conh, aenvih raeuz seizneix aeu denfangoh roxnaeuz yazlizgoh ma daj cawj, coemh feiz yungh heiqmeiz, gij feihdauh haeuxremj beij mbouj hwnj gaxgonq lo, hoeng gij homrang henjbyot haeuxremj haenx hawj gou mbouj rox lumz.",
    "zh": "",
    "id": "p4-za-29"
  },
  {
    "za": "Aenvih mwh iq ciengzseiz geux gwnhaeuxremj, daengz seizneix song faj heuj ndongj lumj diet, lij haeb haindaej fa bingz laeujbizciuj ne!",
    "zh": "",
    "id": "p4-za-30"
  },
  {
    "za": "Ndwen gonq gou dauq ranz laj mbanj, vihliux haemh de ndaej gwn haeuxremj, gou daegdaengq hemq daxboh yungh aen gudingjhang daeuj cawj caeuz.",
    "zh": "",
    "id": "p4-za-31"
  },
  {
    "za": "Caen siengj mbouj daengz, daxboh naeuz geij bi gvaqdaeuj daengxmbanj vunz gaenq aeu aen gudingjhang guh feiqdiet bae gai.",
    "zh": "",
    "id": "p4-za-32"
  },
  {
    "za": "De lij naeuz seizneix lajmbanj ranzranz vet cingj cauhgi, cawj haeuxbyaek mbouj yungh fwnz lo, caiqnaeuz vunz lajmbanj mbouj lumj gaxgonq ngah gwnhaeuxam, ryoengqde ok haw cienmonz cawx oemjg aeq gwnne!",
    "zh": "",
    "id": "p4-za-33"
  },
  {
    "za": "Nanzgvaiq ranzsaeuq daxau daxlungz ienz aen saeuqnamh cix mbouj raen.",
    "zh": "",
    "id": "p4-za-34"
  },
  {
    "za": "Yieng hneix haemhde gou doeknaiq dangqmaz, mbouj miz haeuxremj gwn, hoeng raen lieg mbanj seuqsat, ranzlaeuz hausaksak, laeng mbanj faex heu raembrwd rimrwd, aen sim iou cix angq dangqmaz.",
    "zh": "",
    "id": "p4-za-35"
  },
  {
    "za": "Youq baihlaeng mbanjranz gou, miz aen mboq hung ndeu, vunz mbanjranz heuhguh \"Mboq Raemxsaw\".",
    "zh": "",
    "id": "p5-za-1"
  },
  {
    "za": "Mboq Raemxsaw, raemx bingz lumj gingq, daj gizgyae yawj bae, heuswdswd, hausaksak, lumj naed caw iengjmikmik ndaw bya, nyegvaih gyaeundei, nyegvaih hawj vunz gyaezgyoh.",
    "zh": "",
    "id": "p5-za-2"
  },
  {
    "za": "Mbanjranz gou, ciuhciuh daihdaih couh gwn raemx aen mboqneix gvaq saedceij.",
    "zh": "",
    "id": "p5-za-3"
  },
  {
    "za": "Gou youq henz mboq doh gvaq vuenyungz seiznyaeq, doiq de gig miz gamj cingz.",
    "zh": "",
    "id": "p5-za-4"
  },
  {
    "za": "Ngoenzneix, gou yaek biek de daengz dieggyae bae lo, ndaw sim caen miz di sij mbouj ndaej.",
    "zh": "",
    "id": "p5-za-5"
  },
  {
    "za": "Haetneix, mbwn ngamq rongh, gou couh gipmuengz hwnq congz, hai dou baez yawj, ya!",
    "zh": "",
    "id": "p5-za-6"
  },
  {
    "za": "Ndaw bya gizgizcungj dawz mok gyuemgyuem luemzluemz, lumj raemxcij hausaksak, lumj faiq mboeng fouzfangfang, lumj fwjhaemh mbinfetfet,lumj raemxlangh fanfoetfoet.",
    "zh": "",
    "id": "p5-za-7"
  },
  {
    "za": "Ndoeng faex henz mbanj deng mok gyuem dwk log raen mbouj raen, goengqbya gizgyae hix deng mok heux dwk moengzmoengz loengzloengz, cibfaen ndeiyawj.",
    "zh": "",
    "id": "p5-za-8"
  },
  {
    "za": "Hoeng gou mbouj miz simgei bae dam yawj gingjsaek gyaeundei, cagaenj sousib doxgaiq, yaek hwnj din okrog bae gouz hag lo.",
    "zh": "",
    "id": "p5-za-9"
  },
  {
    "za": "Hoeng gou ndiepgyaez aen mboqraemx laeng mbanj lai, ndaw sim louzli emh mbouj cuengq, cingjleix doxgaiq ndei le, gou youh ndonj haeuj mok laep, din dieb raemxraiz, daeuj daengzhenz mboqraemx.",
    "zh": "",
    "id": "p5-za-10"
  },
  {
    "za": "Gou dinghdingh ndwn youq gizhaenx yawj de.",
    "zh": "",
    "id": "p5-za-11"
  },
  {
    "za": "Aen mboq neix, gvangq cib geij mij, raemx caemrwkrwk, sawdikdik, raemx mboq lae roengz mieng yiengjsese, lumj sing fwen daj gizgyae cienz daeuj, geijlai ndeidingq ha!",
    "zh": "",
    "id": "p5-za-12"
  },
  {
    "za": "Ndaw raemx ingj miz bya sang、goliux、goraeu、gogyoij, lumjbaenz fuk dozveh gyaeundei ndeu.",
    "zh": "",
    "id": "p5-za-13"
  },
  {
    "za": "Vunz youq henz mboq, couh lumj byaij haeuj ndaw dozveh nei, mok youqhenz mboq biu bae biu dauq, vunz hix lumj yaek robin hwnjdaeuj nei.",
    "zh": "",
    "id": "p5-za-14"
  },
  {
    "za": "Raqrumz ndeu ci daeuj, gwnz mboq fan hwnj gvaengzgvaengz raemxlangh, gaen dwk youh ciemhciemh sanq bae, ndaw sim gou fangoenj mbouj caem.",
    "zh": "",
    "id": "p5-za-15"
  },
  {
    "za": "Gou fwt youh dauqngeix daengz gij cingzgingj vuenyungz seiznyaeq……",
    "zh": "",
    "id": "p5-za-16"
  },
  {
    "za": "Mwh lij iq, gyoengq nyezdoih dou couh youq henz mboq dwk raemx guhcaemz, miz seiz maeuq youqhenz mboq yawj biengzbeih yaegraemx, yawj mbungqmbaj vad fwed diuq foux.",
    "zh": "",
    "id": "p5-za-17"
  },
  {
    "za": "Byalwg youq ndaw mboq yaep yat ok gwnz raemx, yaep youz bae gyaegyae.",
    "zh": "",
    "id": "p5-za-18"
  },
  {
    "za": "Yawj daengz gij cingzgingj maez vunz neix, dou cungj bek fwngz riugakgak.",
    "zh": "",
    "id": "p5-za-19"
  },
  {
    "za": "Mizseiz daihgya mbaet aeu foed aeu va, guh baenz aen'gvaengz daenj gwnzgaeuj, gag boux gag daengz henz mboq bae ciuq \"gingq\", lij doxdaeuq mbwnj bak nyaeuq naj, cibfaen ndeiriu.",
    "zh": "",
    "id": "p5-za-20"
  },
  {
    "za": "Haemhnaengz miz ronghndwen, bouxhung bouxlaux daeuj henz mboq saeg huh swiq byaek, dou hix ciengzseiz gaen bae, youq henz mboq guhndoj, dingqdaxbuz gangj goj yahvaiz.",
    "zh": "",
    "id": "p5-za-21"
  },
  {
    "za": "Bouxlaux baema le, dou couh gag youq henz mboq muengh ronghndwen gwnzmbwn ciengq go, fwngz geq ndaundeiq yaepmyepmyep haenx nam damzraih.",
    "zh": "",
    "id": "p5-za-22"
  },
  {
    "za": "Seizhah, ndaw mboq duzgoep duzgvej raez ngobngaeb ngobngaeb, henz mboq engqgya nauhyied.",
    "zh": "",
    "id": "p5-za-23"
  },
  {
    "za": "Angqbaeg angqmbwq le, dou couh mbouj rox mbouj nyinh youq henz mboq ninz ndaek lo, haujlai haemh cungjdwg bouxlaux bae ra raen umj ma ranz, seizhaenx, yienznaeuz ninz ndaek, gwnz naj cix lij riunyumj.",
    "zh": "",
    "id": "p5-za-24"
  },
  {
    "za": "Doeklaeng dou ciemh ngoenz ciemh maj hung, couh haeuj hagdangz doegsaw lo.",
    "zh": "",
    "id": "p5-za-25"
  },
  {
    "za": "Yaepyet geij bi gvaqbae, gou beij gaxgonq lai roxso q, hix hag ndaej hauj lai saw lo.",
    "zh": "",
    "id": "p5-za-26"
  },
  {
    "za": "Haemhnaengz gwn caeuz sat le, gou lij bae daengz henz mboq caemx ndang youz raemx, youhcaiq aeu saw daeuj cuengqsing angq doeg……",
    "zh": "",
    "id": "p5-za-27"
  },
  {
    "za": "Seizhah miz haemh ndeu, mbwn yaek fuemx, ronghndwen lij mboujcaengz ok, gwnzmbwn angjlamz angjlamz.",
    "zh": "",
    "id": "p5-za-28"
  },
  {
    "za": "Gou daeuj daengz henz mboq, haep saw hwnjdaeuj, boih hot sei Dangzciuh ndeu: \"Ndai reih daengz banringz, hanh ndik rim lajnamh; byawz rox ngaiz ndaw vanj, naednaed hanh giet baenz.",
    "zh": "",
    "id": "p5-za-29"
  },
  {
    "za": "\" Seizhaenx lauxsae gou laeglemx daeuj daengz henz ndang, dingq gou boih sei sat le, rubrub gyaeuj gou, naeuz: \"Baenzneix yunghgoeng, ndei ha!",
    "zh": "",
    "id": "p5-za-30"
  },
  {
    "za": "Gij maqmuengh mbanjranz couh youq gwnz ndang sou lo!",
    "zh": "",
    "id": "p5-za-31"
  },
  {
    "za": "\" Dingqcoenz vah lauxsae neix, sim gou ndatfwk, daengx ndang rim rengz, mbanjranz maqmuengh gou, gou itdingh mbouj hawj mbanjranz vutnaj, gou amqamqroengz gietsim……",
    "zh": "",
    "id": "p5-za-32"
  },
  {
    "za": "Lauxsae lumj yawj ok ndaw sim gou nei, ngaekngaek gyaeuj yawj gou, youh naeuz: \"Yienznaeuz aen mboq mbouj lumj daihhaij gvangqlangh fouz bien, hoeng de hwnzhwnz ngoenzngoenz raemx lae mbouj dingz, seizseiz sawseuq ronghsag, ciuhciuh daihdaih gung vunz ndaw bya hungmaj, hawj vunz ndaw bya vandiemz.",
    "zh": "",
    "id": "p5-za-33"
  },
  {
    "za": "Guh vunz couh wngdang lumj aen mboq neix ityiengh, hawj mbanjranz daiq daeuj maqmuengh, ndaej daengz vandiemz.",
    "zh": "",
    "id": "p5-za-34"
  },
  {
    "za": "\" Daj seizhaenx hwnj, gou couh aeu aen mboq neix dang guh aen gingqndeu, cuengqhaeuj ndaw sim bae, ciuqrongh gou doegsaw, ciuqrongh gou baenzvunz, ciuqrongh gou baenaj.",
    "zh": "",
    "id": "p5-za-35"
  },
  {
    "za": "Ngoenzneix gou yaek daiq aen maqmuengh mbanjranz bae baihrog doegsaw lo.",
    "zh": "",
    "id": "p5-za-36"
  },
  {
    "za": "Gou sim'an gq fangfang daeuj daengz henz mboq, saeq sing mieng naeuz:\"Mboq Raemxsaw ha, ngoenzlaeng gou itdingh aeu lumj mwngz ityiengh, aeu lwedhanh gou dang raemxmboq, lailai hawj vunz ndaej daengz vandiemz, gij neix gou guh ndaej daengz, itdingh guh ndaej daengz……",
    "zh": "",
    "id": "p5-za-37"
  },
  {
    "za": "\" Raq rumzbya ndeu ci gvaqdaeuj, naj raemxmboq fanhwnj gvaengzgvaengz raemxlangh, Mboq Raemxsaw lumjbaenz dingqrox gij vah gou nei, lumjbaenz yiengq gou ngaek gaeuj riunyumnyum.",
    "zh": "",
    "id": "p5-za-38"
  },
  {
    "za": "Gyanghaetromh, gauj cazdonz gyoengqdou daj Uhlujmuzciz haidin, bae canhgvanh Luegmakit.",
    "zh": "",
    "id": "p6-za-1"
  },
  {
    "za": "Mbouj geij nanz, gyoengqdou couh vut Uhlujmuzciz youq baihlaeng gig gyae, haeuj daengz ndaw Dulujf anh bwnzdi.",
    "zh": "",
    "id": "p6-za-2"
  },
  {
    "za": "Dieg sahmoz saedsaeh gvangqlangh, da yawj mbouj daengzhenz, gizgiz mongndaem, rinsa mbouj duenh.",
    "zh": "",
    "id": "p6-za-3"
  },
  {
    "za": "Daengngoenz ciemhciemh hwnj sang, diegsa hwngqfwtfwt, vunz lumjbaenz youq ndaw batfeiz, heiq sauj coemj vunz, ndoj deuz mbouj ndaej.",
    "zh": "",
    "id": "p6-za-4"
  },
  {
    "za": "Gou ndaw sim siengj: Youq ndaw \"diegfeiz\" neix, baenzlawz ndaej miz Luegmakit ni?",
    "zh": "",
    "id": "p6-za-5"
  },
  {
    "za": "Mwh daengngoenz cingq gyangmbwn, dou daengz Dulujfanh Si, dingz yaepndeu, youh yiengq baih doengbaek bae ra Luegmakit.",
    "zh": "",
    "id": "p6-za-6"
  },
  {
    "za": "Ok sigih geij leix roen, cix yawjraen baih de miz goengq megbya ndeu, youh mong youh nding, cungj bya neix youq dieg Bouxcuengh caengz raen gvaq.",
    "zh": "",
    "id": "p6-za-7"
  },
  {
    "za": "Boux daujyouz naeuz, goengq bya neix dwg \"Byafeizmbaw\".",
    "zh": "",
    "id": "p6-za-8"
  },
  {
    "za": "Luegmakitcouh youq ndaw lueg \"Byafeizmbaw\" de.",
    "zh": "",
    "id": "p6-za-9"
  },
  {
    "za": "Dep daengz Byafeizmbaw lo, bouxboux cungj roxnyinh geizheih: Gwnz Byafeizmbaw go nywj ndeu cix mbouj hwnj, namhnd ing rinnd ing yienh loh, gwnz bya heiq sauj ndatfwtfwt, hoenznd ing ngeungeu, cingqlumj hauj lai feizmbaw dawzyubyub.",
    "zh": "",
    "id": "p6-za-10"
  },
  {
    "za": "Gou gag ngeix, biengz neix ndathwngq、 rengx sauj baenzneix, bae gizlawz ra raemx gwnni?",
    "zh": "",
    "id": "p6-za-11"
  },
  {
    "za": "Makit aeu raemx guh mingh, baenzlawz ndaej maj youq ndaw dieg Byafeizmbaw?",
    "zh": "",
    "id": "p6-za-12"
  },
  {
    "za": "Geiq hwnj Dangzciuz Bouxcanghsei Cwnz Swnh sij Byafeizmbaw: \"Feiz fwj rim bya giet mbouj sanq, duzroeg cien leix mbouj gamj daeuj\"、 \"Nguxyied bya feiz engqgya ndat, dingznding bak loh mbouj miz vunz\".",
    "zh": "",
    "id": "p6-za-13"
  },
  {
    "za": "Gou youh youq ndaw sim gag ngeix: Dauqdaej dwg vunz maz gamj ciengzgeiz swnghhoz youq dieg Byafeizmbaw neix ni?",
    "zh": "",
    "id": "p6-za-14"
  },
  {
    "za": "Yaepndeu, daeuj daengz aen mbanj henz Byafeizmbaw, cijraen dieg neix heuswtswt, liengzsisi.",
    "zh": "",
    "id": "p6-za-15"
  },
  {
    "za": "A, dwg mbanj makit!",
    "zh": "",
    "id": "p6-za-16"
  },
  {
    "za": "Caiq haeujbae, dwg luegmakit lo!",
    "zh": "",
    "id": "p6-za-17"
  },
  {
    "za": "Aen lueg neix mbouj miz geijlai laeg, ngiengx gyaeuj yawj, lij raen gwnzbya youh fwz youh ndoq, hoenzheu ngeungeu, fwjmok swng bongh, lumj yaek cit mbwn.",
    "zh": "",
    "id": "p6-za-18"
  },
  {
    "za": "Hoeng, laj lueg neix, raemx saw riuzdoengh, faex heu raemhrwd,makit rim lueg.",
    "zh": "",
    "id": "p6-za-19"
  },
  {
    "za": "Dingqnaeuz, aen lueg neix namz baek raez bet goengleix, doeng sae gvangqbuenq goengleix, gij gvangq naz makitroek cien lai moux, it bi swnghcanj makit singjsien roek bak lai fanh goenggaen.",
    "zh": "",
    "id": "p6-za-20"
  },
  {
    "za": "Youq daengx lajmbwn, makit dieg neix ceiq vandiemz.",
    "zh": "",
    "id": "p6-za-21"
  },
  {
    "za": "Youq henz roen, miz hauj lai ranz cien, gij ranz cien neix, hix baenz aen gyaq makit, gwnz ranz, henz ciengz, gizgizmakit roix elem roix, lumj cien fanh roix caw ronghrigrig、 ndongqndikndik, bouxboux haenh mbouj dingz bak.",
    "zh": "",
    "id": "p6-za-22"
  },
  {
    "za": "Youq giz Luegmakit, gyoengqdou haeuj daengz ndaw Lozjenz makit.",
    "zh": "",
    "id": "p6-za-23"
  },
  {
    "za": "Dieg neix roen iq vangraeh doxgaq, roen goz doeng lueg, mbaw makit cw mbwn, gizgiz baenz raemh, liengz sangj hab vunz.",
    "zh": "",
    "id": "p6-za-24"
  },
  {
    "za": "Gijengq geizheih dwg, miz diuz mieng ndeu lae gvaq laj aen gyaq makit, raemx lae fanfoetfoet.",
    "zh": "",
    "id": "p6-za-25"
  },
  {
    "za": "Youq dieg \"feiz\" neix, daj gizlawz ok baenzlai raemx daeuj ni?",
    "zh": "",
    "id": "p6-za-27"
  },
  {
    "za": "Caezgya danq naeuz: \"Raemx caeuq feiz doxbaengh\"、\"diegsa raemx lai ha!",
    "zh": "",
    "id": "p6-za-28"
  },
  {
    "za": "\" Boux daujyouz raen gyoengqdou siengj mbouj doeng, couh gej naeuz: \"Youq Sinhgyangh, byanae ndaej caeuq 'diegfeiz' doengz youq, diegsa ciengzseiz caeuq 'dieg rum heu'doxbaengh, caenhgvanj Sinhgyangh dwg diegsauj denjhingz, hoeng aenvih miz Denhsanh Ah'wjdaisanh Gunhlunzsanh gij bya hung bya sang neix daeuj laengz heiqraemx giz sang, diegbya doek fwn mbouj suenq noix, caiqgya hauj lai naedah daeuj diuzcingj, youh yungh 'Ganjwzcingj' daeuj yinx raemx, soqlaiz, \"guek diegsauj\" gyoeb mbouj noix raemx.",
    "zh": "",
    "id": "p6-za-29"
  },
  {
    "za": "Diuz mieng neix, cix dwg yinx raemx ok byanae 'Bozgwzdazsanh' daeuj……",
    "zh": "",
    "id": "p6-za-30"
  },
  {
    "za": "\" Gyoengqdou dauqdaej mingzbeg lo: Vihmaz makitndaej hwnj youqndaw gyang Byafeizmbaw, vihmazbouxcawj makitndaej vuenheij gvaq saedceij youq ndaw gyang Byafeizmbaw.",
    "zh": "",
    "id": "p6-za-31"
  },
  {
    "za": "Caen dwg \"cungj raemx namh gijmaz, ndaej ciengx vunz gijmaz\" ha!",
    "zh": "",
    "id": "p6-za-32"
  },
  {
    "za": "Seizhaenx cingqbungz mwh makit baenz gwn, boux lwgmbwk Veizvuzwjcuz ndeu mbaet song roix makit roengzdaeuj yienh hawj dou cimz singjsien.",
    "zh": "",
    "id": "p6-za-33"
  },
  {
    "za": "Gyoengqdou angqyangzyangz dwk cimz hwnj daeuj: Caen dwg van daeuq sim ha!",
    "zh": "",
    "id": "p6-za-34"
  },
  {
    "za": "Gyoengqdou dog gwn dog ciengqdaengz: Lwg makit Dulujfanh baenz lo, Ahnazwjhan sim fiz lo……",
    "zh": "",
    "id": "p6-za-35"
  },
  {
    "za": "\" Lwgmbwk angq dwk naj ronghsagsag.",
    "zh": "",
    "id": "p6-za-36"
  },
  {
    "za": "Youq Luegmakit, gyoengqvunz dangdieg lij yienj go foux hawj dou yawj, gij lwgmbwk Veizvuzwjcuz gyaeundei haenx, gij yinhyoz haenx, gij singgo haenx, couh lumj lwgmakit Dulujfanh diemzswdswd nei, gig miz Sinhgyangh funggek.",
    "zh": "",
    "id": "p6-za-37"
  },
  {
    "za": "Gij ceiq hawj vunz mizyinx youh hoj lumz dwg diuqfoux, daegbied dwg gij dungcoz aenhoz haenx: Aen ngveihda boux diuqfoux youh hung youh ndaem, baenq bae baenq dauq ronghyubyub, lumj yawj vunz, youh lumj mbouj yawj vunz, caen hoj ndaej duenqdingh; aenhoz, engq geizheih, ndang mbouj doeng, aenhoz lij dauq ndaej sut swix sut gvaz!",
    "zh": "",
    "id": "p6-za-38"
  },
  {
    "za": "Bouxyawj daengx ciengz bouxboux singhung danq ndei, dop fwngz mbouj duenh……",
    "zh": "",
    "id": "p6-za-39"
  },
  {
    "za": "Youzcaemz mbat ndeu, ciuhvunz mbouj lumz ha!",
    "zh": "",
    "id": "p6-za-40"
  },
  {
    "za": "Luegmakitndaw dieg Byafeizmbaw, gij faex heu gij dieg raemh haenx, gij mieng raez gij raemx saw haenx, gij makit van gij go foux haenx……",
    "zh": "",
    "id": "p6-za-41"
  },
  {
    "id": "p10-za-1",
    "zh": "",
    "za": "\"Gaeqboux rox gag maj, lwggyax rox baengz vunz.\""
  },
  {
    "id": "p10-za-2",
    "zh": "",
    "za": "Bouxgeq beij yienghneix caen mbouj loek."
  },
  {
    "id": "p10-za-3",
    "zh": "",
    "za": "Gaxgonq, miz daeg lwggyax ndeu, vunz cungj heuj de guh \"Daeggyax\"."
  },
  {
    "id": "p10-za-4",
    "zh": "",
    "za": "Daeggyax sim soh youh gaenx guh hong, hoeng ndaw ranz hoj lai, gungzgungz bae, ciengzseiz bae ep bya ma guh donq."
  },
  {
    "id": "p10-za-5",
    "zh": "",
    "za": "Miz baez ndeu, Daeggyax ep ndaej aen gapbangx ndeu, dawz ma ranz cuengq roengz ndaw gangraemx bae."
  },
  {
    "id": "p10-za-6",
    "zh": "",
    "za": "Ngoenzlaeng, Daeggyax daihcaeux couh bae cae naz, daengz banringz cij dauq ma."
  },
  {
    "id": "p10-za-7",
    "zh": "",
    "za": "Baez haeuj ranz, yo! byaekngaiz gaenq cawj ndei lo, cingq ndatndumndum, rangfwtfwt."
  },
  {
    "id": "p10-za-8",
    "zh": "",
    "za": "Caiq yawj gwnz congzrok, caemh miz vunz caeuq de daemj baengz lo."
  },
  {
    "id": "p10-za-9",
    "zh": "",
    "za": "Daeggyax raen le geizheih dangqmaz bae, couh bae cam daxsimj daxsauj ranz gwnz, yawj dwg bouxlawz daeuj bang de, hoeng bouxboux cungj naeuz mbouj rox."
  },
  {
    "id": "p10-za-10",
    "zh": "",
    "za": "Ngoenz daihngeih, Daeggyax cangguh ok bae gwnz ndoi, cix caegcaeg ndoj youq laengdou."
  },
  {
    "id": "p10-za-11",
    "zh": "",
    "za": "Yaep ndeu, miz dahsau gyaeundei ndeu daj ndaw gangraemx okdaeuj, de rox dahsau neix dwg aen gapbangx haenx bienqbaenz lo."
  },
  {
    "id": "p10-za-12",
    "zh": "",
    "za": "Dahsau neix okdaeuj le, couh vid genbuh bang Daeggyax guh hongranz, bang de dajcawj caeuq daemjrok."
  },
  {
    "id": "p10-za-13",
    "zh": "",
    "za": "Daeggyax yawj dwk da mbouj yaep, gaenlaeng, couh daj laengdou buet okdaeuj, daj baihlaeng gotdawz dah haenx, naeuz siengj caeuq de gapbaenz gvanbaz, dah haenx dapwngq lo."
  },
  {
    "id": "p10-za-14",
    "zh": "",
    "za": "Yienghneix, Daeggyax couh miz yah lo."
  },
  {
    "id": "p10-za-15",
    "zh": "",
    "za": "Daeggyax song gvanbaz, ninz gyang hwnq caeux, mbaet gwn mbaet yungh, yah de lingzleih gyaeundei, dinfwngz ak gvaq doih, song gvanbaz saedceij gvaq ndaej gig ndei."
  },
  {
    "id": "p10-za-16",
    "zh": "",
    "za": "Hoeng, ngoenzndei mbouj nanz, gij siusik Daeggyax miz mehyah lingzleih youh gyaeundei ndeu neix cienz daengz ndaw rwz vuengzdaeq bae lo."
  },
  {
    "id": "p10-za-17",
    "zh": "",
    "za": "Vuengzdaeq baez dingqnyi doq ndwnj myaiz gyoeggyoeg, vaiq baij vunz daeuj heuh Daeggyax bae."
  },
  {
    "id": "p10-za-18",
    "zh": "",
    "za": "Vuengzdaeq doiq Daeggyax naeuz:\"Hanh mwngz sam ngoenz hawj gou sam aen ndoi hoengz, sam aen ndoi ndaem, mbouj ndaej couh aeu yah mwngz daeuj hawj gou.\""
  },
  {
    "id": "p10-za-19",
    "zh": "",
    "za": "Daeggyax ma daengz ranz, vah mbouj gangj, ngaiz mbouj gwn, ninz mbouj ndaek, mehyah de ganjnaeuz de baenz bingh, cam de baenzlawz lo."
  },
  {
    "id": "p10-za-20",
    "zh": "",
    "za": "De cix veqveq gyaeuj naeuz:\"Ngoenzneix caen boihseiz, goeng vuengzdaeq hanh gou sam ngoenz hawj de sam aen ndoi hoengz sam aen ndoi ndaem, gou baenzlawz aeu ha!\""
  },
  {
    "id": "p10-za-21",
    "zh": "",
    "za": "Yah de naeuz: \"Mbouj youqgaenj, raeuz caecae sam aen ndoi namh hoengz, caiq coemhcoemh sam aen ndoi nyaengq, mbouj couh ndaej loma!\""
  },
  {
    "id": "p10-za-22",
    "zh": "",
    "za": "Gvaq ndaej sam ngoenz, Dae ggyax bae raen goeng vuen gzdaeq, naeuz:\"Ndoi hoengz ndoi ndaem gaenq miz lo, vuengzdaeq mwngz baij vunz bae gwed ma ndaej lo.\""
  },
  {
    "id": "p10-za-23",
    "zh": "",
    "za": "Vuengzdaeq baij vunz bae yawj, laxlawz dwg yienghneix, hoeng youh naih mbouj ndaej Daeggyax. Vuengzdaeq caiq hanh de sam ngoenz soengq diuz cag daeuh ndeu daeuj."
  },
  {
    "id": "c25-za-1",
    "zh": "",
    "za": "Beixnuengx, gou baez daih'it daeuj daengz Namzningz."
  },
  {
    "id": "c25-za-2",
    "zh": "",
    "za": "Cingj cam, Namzningz hojcehcan dwg mbouj dwg daj gizneix bae?"
  },
  {
    "id": "c25-za-3",
    "zh": "",
    "za": "Dwg lo, neix dwg Cauzyangzlu, mwngz cigsoh bae yaep ndeu couh daengz."
  },
  {
    "id": "c25-za-4",
    "zh": "",
    "za": "Liz gizneix gyae lwi?"
  },
  {
    "id": "c25-za-5",
    "zh": "",
    "za": "Mbouj gyae lo, couh youq baihnaj song leix roen, saek cib faencung couh daengz."
  },
  {
    "id": "c25-za-6",
    "zh": "",
    "za": "Mwngz rox Gvangjsih Bozvuzgvanj youq gizlawz lwi?"
  },
  {
    "id": "c25-za-7",
    "zh": "",
    "za": "Youq diuzgai Minzcuz Dadau."
  },
  {
    "id": "c25-za-8",
    "zh": "",
    "za": "Gvangjsih Densidaiz ne, baenzlawz bae?"
  },
  {
    "id": "c25-za-9",
    "zh": "",
    "za": "Cigsoh bae baihdoeng couh daengz, liz gizneix haemq gyae, mwngz naengh 6 loh gunghgung giceh bae ba."
  },
  {
    "id": "c25-za-10",
    "zh": "",
    "za": "Cingj cam, gou siengj bae Funghvuengz Binhgvanj, byaij diuz loh neix deng lwi?"
  },
  {
    "id": "c25-za-11",
    "zh": "",
    "za": "Vang gvaq diuz maxloh neix, baenqdauq baihgvaz couh deng lo."
  },
  {
    "id": "c25-za-12",
    "zh": "",
    "za": "Bae Yinzhoz Daciuj den naengh loh ci lawz?"
  },
  {
    "id": "c25-za-13",
    "zh": "",
    "za": "Naengh 8 loh ci bae."
  },
  {
    "id": "c25-za-14",
    "zh": "",
    "za": "Bae Namzningz Bwzho Dalaeuz lij miz geij lai gyae?"
  },
  {
    "id": "c25-za-15",
    "zh": "",
    "za": "Mbouj gyae geijlai lo, baihnaj baez baenqgvaz saek 100 mij couh daengz lo."
  },
  {
    "id": "c25-za-16",
    "zh": "",
    "za": "Bae Gvangjsih Yizbau Se byaij diuz loh lawz?"
  },
  {
    "id": "c25-za-17",
    "zh": "",
    "za": "Couh youq Minzcuj lu lo, vaiq hwnj ci ba."
  },
  {
    "id": "c25-za-18",
    "zh": "",
    "za": "Renz gyawj neix miz mbouj miz haw ne?"
  },
  {
    "id": "c25-za-19",
    "zh": "",
    "za": "Miz ha, hawbyaek Nazmax couh youq baihnaj."
  },
  {
    "id": "c25-za-20",
    "zh": "",
    "za": "Bae Cinghsiusanh yaek byaij geijlai nanz?"
  },
  {
    "id": "c25-za-21",
    "zh": "",
    "za": "Liz gizneix gyae bw, aiq byaij saek buenq diemj cung cij ndaej, mwngz ceiq ndei naengh 34 loh ci bae."
  },
  {
    "id": "c25-za-22",
    "zh": "",
    "za": "Gou byaij roen loek lo, seizneix raeuz youq gizlawz lo?"
  },
  {
    "id": "c25-za-23",
    "zh": "",
    "za": "Gou doz youq Sihyenz Fanden, baenzlawz cij dauq ndaej ma daengz gizhaenx ne?"
  },
  {
    "id": "c25-za-24",
    "zh": "",
    "za": "Mbaw neix dwg Namzningz Si deihdoz, cingj mwngz naeuz gounyi baenzlawz baema Sihyenz Fanden?"
  },
  {
    "id": "c25-za-25",
    "zh": "",
    "za": "Seizneix mwngz youq Gujcwngzlu, naengh 11 loh ci baema, daengz Denzcunhcan couh roengz ci, caiq byaij baenaj yaep ndeu couh raen Sihyenz Fanden lo."
  },
  {
    "id": "c25-za-26",
    "zh": "",
    "za": "Gvangjsih Dayoz youqgizlawz ne?"
  },
  {
    "id": "c25-za-27",
    "zh": "",
    "za": "Seizneix mwngz cingq byaij youq Dayozlu,baihnaj couhdwg Gvangjsih Dayoz lo."
  },
  {
    "id": "c25-za-28",
    "zh": "",
    "za": "O, caeklaiq miz mwngzbang gou, mbouj ne, gou mbouj rox baenzlawz guhcij ndei hw. Caen docih mwngz."
  },
  {
    "id": "c25-za-29",
    "zh": "",
    "za": "Mbouj yungh guhhek, beixnuengx, neix dwg gou wnggai guh."
  },
  {
    "id": "c25-za-30",
    "zh": "",
    "za": "Mbanjcuengh beixnuengx caen aeu leix, docih mwngz lai lo."
  },
  {
    "id": "c28-za-1",
    "zh": "",
    "za": "Daxmeh caeuq daegnuengx daj gwnzhaw ma couh haeuj bakcauq."
  },
  {
    "id": "c28-za-2",
    "zh": "",
    "za": "Ndaw bakcauq miz aen saeuq ndeu, miz aen'gvih coux haeuxsan ndeu youq henz de."
  },
  {
    "id": "c28-za-3",
    "zh": "",
    "za": "Gij doxgaiq ndaw bakcauq yienghlawz cungj seuqsetset, aenvih daxmeh ciengzseiz uetuet daiz, sauqsauq ranz."
  },
  {
    "id": "c28-za-4",
    "zh": "",
    "za": "Daegnuengx haengj yawj daxmeh daj cawj, de siengj lumj daxmeh nei rox cawj byaek baenzgwn."
  },
  {
    "id": "c28-za-5",
    "zh": "",
    "za": "Sojyij, de couh coengh daxmeh swiq byaek、 bya、 rek caeuq daek raemx, hag ronq byaek cawj haeux, mbangjbaez caemh dwk feiz haeuj ndaw saeuq bae."
  },
  {
    "id": "c28-za-6",
    "zh": "",
    "za": "Daxboh caeuq gou cingqcaih youq ndaw suen laeng ranz guh hong."
  },
  {
    "id": "c28-za-7",
    "zh": "",
    "za": "Daxboh ndaem miz lai cungj byaek, gou coengh de daek raemx rwed byaek."
  },
  {
    "id": "c28-za-8",
    "zh": "",
    "za": "De lij ndaem geij go lwgmanh caeuq lwggwz dem."
  },
  {
    "id": "c28-za-9",
    "zh": "",
    "za": "Gomanh dawz lwgmanh baenzroix baenzroix, hoengzfwgfwg bae."
  },
  {
    "id": "c28-za-10",
    "zh": "",
    "za": "Lumjnaeuz lwgmanh bineix dawz lai gvaq bi'gvaq."
  },
  {
    "id": "c28-za-11",
    "zh": "",
    "za": "Gou gip gij lwgmanh hwnj daeuj cuengq ndei dwk, daxboh naeuz caj dak hawq le bae haw gai hawj vunz."
  },
  {
    "id": "c28-za-12",
    "zh": "",
    "za": "Daxmeh cawj raemxdang haengj dwk di lwgmanh, gou ceiq haengj gwn raemxdang bya lo, roxnyinh singjsien raixcaix."
  },
  {
    "id": "c28-za-13",
    "zh": "",
    "za": "Danghnaeuz ndaw suen hwnj rum, gofaex iq couh maj mbouj baenz."
  },
  {
    "id": "c28-za-14",
    "zh": "",
    "za": "Daxboh ciengseiz haeuj bae cawz rum, de lij son gou baenzlawz yungh fagno, gou aeu fagno sien gvet gij ragrum ok daeuj, caiq nyaeb daengz dieg gyae gofaex bae cuengq."
  },
  {
    "id": "c28-za-15",
    "zh": "",
    "za": "Mbouj geij nanz, miz lai duz gungqsou daj henz suen saet ok daeuj."
  },
  {
    "id": "c28-za-16",
    "zh": "",
    "za": "Gou mbouj lau gungqsou, couj ndaej naengh laj gofaex yietliengz yietnaiq."
  },
  {
    "id": "c28-za-17",
    "zh": "",
    "za": "Cawj byaek ndaej le, daxmeh couh hawj daegnuengx bae heuh daxboh caeuq gou ma gwn haeux."
  },
  {
    "id": "c28-za-18",
    "zh": "",
    "za": "Gou caeuq daxboh bae caemxndang gonq."
  },
  {
    "id": "c28-za-19",
    "zh": "",
    "za": "Seiz gwn haeux, daxboh naeuz daxmeh nyi:"
  },
  {
    "id": "c28-za-20",
    "zh": "",
    "za": "Gou ndaej coengh guh de haujlai hong, coengh ndaem byaek, daek raemx rwed byaek, caeuq gvet ragrum."
  },
  {
    "id": "c28-za-21",
    "zh": "",
    "za": "Daxmeh naeuz: Mbouj loek, maj hung lo."
  },
  {
    "id": "c28-za-22",
    "zh": "",
    "za": "Danghnaeuz ndaem byaek ndaej lai, couh aeu bae gwnz haw gai."
  },
  {
    "id": "c28-za-23",
    "zh": "",
    "za": "Gou lwnh daegnuengx nyi: Youq ndaw suen coengh daxboh guh hong seiz, raen lai duz gungqsou."
  },
  {
    "id": "c28-za-24",
    "zh": "",
    "za": "Gou lwnh sat doq lumj yiengh goepsou nei saet baez ndeu."
  },
  {
    "id": "c28-za-25",
    "zh": "",
    "za": "Daxmeh naeuz seiz gwn haeux gaej doxloengh."
  }
]